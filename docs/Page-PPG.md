![stichting-duurzaam-repareren](/docs/images/stichting-duurzaam-repareren.png)

PPG is de samenwerking aangegaan met de stichting Duurzaam Repareren. Men wil niet alleen maar duurzame producten leveren, maar zelfs innovatief op kop lopen.

De producten van PPG zijn getoetst op conformiteit met de eisen van de stichting Duurzaam Repareren en akkoord bevonden. Sjaak van der Burgt, directeur PPG:

> De erkenning is voor ons belangrijk omdat wij onze klanten, de schadeherstellers, willen ontzorgen. De erkenning van PPG maakt voor hen de audits een stuk eenvoudiger.

Maar volgens van der Burgt wil PPG ook graag bijdragen aan meer duurzaamheid in de schadeherstelbranche.

Dit is niet zo’n vreemde gedachte. PPG heeft in de afgelopen jaren diverse duurzame producten ontwikkeld. Zoals de watergedragen laksystemen voor CAR, Commercieel Transport en de industriële sector. Eenlaagssystemen, waarmee materiaal, energie, tijd en arbeidskosten worden bespaard.

> Maar, we zijn misschien wel het meest trots op onze primers die gemaakt zijn uit gerecyclede plastic (PET) flessen en voedingsmiddelen verpakking

, aldus van der Burgt. PPG ziet in de stichting Duurzaam Repareren een goed platform om deze duurzame producten onder de aandacht te brengen.

Ook de stichting is blij met de samenwerking met PPG.

> De kennis en innovatiekracht zit bij de producenten en leveranciers. Het is mooi om te zien dat zij duurzaamheid als speerpunt hebben omarmd. Dit brengt beweging in de markt

, zegt Harry Filon van de stichting.
